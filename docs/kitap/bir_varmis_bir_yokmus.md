# BİR VARMIŞ BİR YOKMUŞ

## Yanlış Gaza

“Savaşa, ben, Enver ve Vanhengeim<br>
karar verdik. Aksini düşünenlerin söz-<br>
leri bu günlerde burada geçmez”

Talat Paşa

Ölü bataryaların sonsuz menzillerinde<br>
Kanayan şarkısını görüyor düşlerinde<br>
Kolağası dedemin kırık dökük rebabı<br>
Sanki Nusret gemisi ecel denizlerinde

Hazin bir yıkılışın vurucu hatırası<br>
Dört renkli, gofre kuşe ve de Berlin baskılı<br>
Şu köhne kartpostalın sararmış nefesinde<br>
Tozuyor tuğra tuğra saltanat enkazları<br>
-Besbelli dedemin mushafına sığınmış<br>
Suçlu bir ittifakın vebal kırıntıları-

İşte ruyi zeminin ihtiyar halifesi<br>
Mülkü pul pul dökülen<br>
Yaralı bir hilalin<br>
Fakir-i pürtaksiri<br>
Sultan Reşat hazretleri

Yanında Prusya’nın tek boynuzlu miğferi<br>
Çoluk kollu Kayzer’i, kükreyen Almanya’nın<br>
Zorlu şatafatıyla Wilhelm’in ikincisi

Ardından bir serüven, hem de Makedonyalı<br>
Kopuyor İttihat ve Terakki fırtınası<br>
Birdenbire ver elini Dersaadet İstanbul<br>
Muazzam cinnetiyle Yakup Cemil on safta<br>
“Selanik mahfili”nin o korkunç fedaisi<br>
Silahından ölümün tuğrasını çıkarıp<br>
Basıyor şakağına köhne Babıali’nin<br>
Yanı sıra Enver Bey, “Hürriyet Kahramanı”<br>
Yıldırımla atbaşı, öyle hızlı ve kesin<br>
Alıyor iktidarı tek mermi fiyatına

Kısaca Enver Paşa<br>
Kaşla göz arasında<br>
Başkumandan Vekili<br>
Damad-ı Şehriyari

Telgrafın telinden sadaret makamına<br>
Mühim bir şifre gibi geliyor Talat Paşa<br>
Kolunda Cemal Paşa, İstanbul muhafızı<br>
Giderek İttihadı Terakki’nin elinde<br>
Daha sonra Merkezi Umumi’nin cebinde<br>
Kanlı bir para gibi devletin geleceği<br>
Coşuyor Almanya’nın Önasya şerikleri<br>
Bir Cihadı Mukaddes şirketinin içinde

Ve bu yanlış gazanın açılınca sancağı<br>
Açılınca üçer beşer cepheler<br>
Çağrımızın boş dönüyor elleri<br>
Ve yalnızca Anadolu erleri<br>
“Ümmeti Muhammet” dedikleri

Güzelim Anadolu erleri<br>
Ölse bile kendileri<br>
Sonsuza dek kanıyor<br>
Yanıyor türküleri

Burası Çanakkale, şurası Sarıkamış<br>
Yemen derler buraya, Galiçya’dır orası<br>
Kessin umutlarını anasıyla atası<br>
Boşuna anmasın gidip de gelmeyeni<br>
Sormasın kimselere<br>
Bu kan<br>
Acep<br>
Ne iştir?

Bu belalı bir iştir<br>
Doyçe Bank’ın ellerine geçmiştir<br>
Cihadı mukaddesin yeşil atlas sancağı<br>
Ve bütün ceplerde<br>
Kan revan içinde<br>
Ruhu teslim etmiştir

Krupp şimendiferle Hicaz’a gidek derken<br>
Bir baktık, boynumuzda<br>
İngiliz’in ilmeği

## Darağacı

“Türkiye haritadan<br>
Silinmelidir.”,

<p style="width: 300px; text-align: right">Wilson</p>

Doğruları yanlışları yaka yıka girdiğim<br>
Uğruna belalara düştüğüm<br>
Severken çeliştiğim<br>
Yirminci yüzyıl

Bilirsin<br>
Güneşler gelip geçti elimden<br>
Can pahası cepleri tutarken<br>
Kutsadığım her ne varsa bana haram olmuştur

Doğrudur<br>
Yer demir su bakır olmuştur<br>
Gün kızıla bürünmüş, ölüm şaha vurmuştur<br>
Ölümsüz gururumu deli gibi ararken<br>
İhanet ateşiyle kol kola sökün eden<br>
Amansız orduları haçlı bankalarının<br>
Ocağımda mezbahalar kurmuştur

Yirminci yüzyıl, yürminci yüzyıl<br>
Doğruları yanlışları yaka yıka girdiğim<br>
Severken çeliştiğim<br>
Zorlu Yüzyıl

## Batı Cephesi

“Helenizm, Asya tehlikesine karşı Avrupa’yı<br>
Koruma biçiminde bir uygarlık misyonudur.<br>
Akdeniz havzası ve boğazlarda Yunanistan,<br>
Uygar dünyanın bekçiliğini yapacaktır.”<br>

<p style="width: 300px; text-align: right">İngiltere’ye verilen<br>Yunan muhtırasındın… 1921</p>
